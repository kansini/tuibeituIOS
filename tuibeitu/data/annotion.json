[
 "此象古今治乱相因，如日月往来，阴阳递嬗，即孔子百世可知之意，红者为日，白者为月，有日月而后昼夜成，有昼夜而后寒暑判，有寒暑而后历数定，有历数而后系统分，有系统而后兴亡见。",
 "一盘果子即李实也，其数二十一，自唐高祖至昭宣凡二十一主。二九者指唐祚二百八十九年。阴盛者指武明空当国，淫昏乱政，几危唐代。厥后开元之治虽是媲美贞观，而贵妃召祸，乘舆播迁，女宠代兴，夏娣继之，亦未始非阴盛之象。",
 "此象主武明空当国，废中宗於房州，杀唐宗室殆尽。先武氏削发为尼，故有参遍空王之句。高宗废后王氏而立之，故有喔喔晨鸡孰是雄之兆。",
 "此象主狄仁杰荐张柬之等五人反周为唐。武后尝梦鹦鹉两翼俱折，狄仁杰曰：武者陆下之姓也，起二子则两翼折矣。五猴指张柬之等五人。",
 "一马鞍指安禄山，一史书指史思明。一妇人死卧地上，乃贵妃死於马嵬坡。截断竹萧者肃宗即位，而安史之乱平。",
 "此象主明皇还西京，至德二载九月，广平王叔郭子仪收复西京，十月收复东京，安史之乱尽弭，十二月迎上皇还西京，故云再造。",
 "此象主藩镇跋扈及吐蕃入寇中原。",
 "此象主建中之乱，叁人者李希烈、朱、李怀光也。李怀光以破朱功，为卢杞所忌，遂反，故曰破贼还为贼。叁人先后犯阙，德宗乘舆播迁，赖李晟以孤军收复京城，而社稷重安矣。",
 "此象主黄巢作乱，唐祚至昭宗。朱温弑之以自立，改国号梁温，为黄巢旧党，故曰覆巢亦成空。",
 "此象主朱温弑何皇后、昭宣、昭宗而自立，所谓一后二主也。未几为次子友所弑，是颂中第叁句意。李克用之子存代父复仇，百战灭梁，改称后唐，是颂中第四句意。",
 "此象主伶人郭从谦作乱，唐主为流矢所中。",
 "此象主石敬塘求救于契丹。唐主遣张敬达讨石敬塘，敬塘不得已，求救于契丹，事之以父礼，贿以幽蓟十六州。晋帝之立国契丹功也，然卒以契丹亡，故有系铃解铃之兆。",
 "此象主周主郭威夺汉自立。郭威少贱，世称之曰郭雀儿。",
 "此象主周世宗承郭威受命为五代之终，世宗姓柴名荣，英明武断，勤於为治，惜功业未竟而殂。五代共五十叁年，凡八姓十叁主，颂意显然。",
 "此象主五代末造，割据者星罗棋布，惟吴越钱氏［钱四世］稍图治安，南唐李氏［李升叁世］略知文物，馀悉淫乱昏虐。大祖崛起，拯民水火。太小名香孩儿，手执帚着，扫除群雄也。",
 "此象主宋太受禅汴都，天下大定，钱李二氏相率归化，此一治也。",
 "此象主宋真宗澶渊之役。景德元年，契丹大举入寇，寇准劝帝亲征，乃幸澶渊。既渡河，远近望见卸盖皆踊跃呼万岁，声闻数十里，契丹夺气，遂议和。",
 "此象主仁宗嗣立，刘太后垂听政。旁有一犬，其惟狄青乎。",
 "此象主神宗误用安石，引用群邪，致启边，用兵西北，丧帅百万。熙宁初，王韶上平戎叁策，安石惊为奇谋，力荐於神宗，致肇此祸。",
 "此象主司马光卒，蔡京父子弄权，群小朋兴，贤良受锢，有日月晦盲之象。",
 "此象主金兵南下，徽宗禅位。靖康元年十一月，京师陷，明年四月，金以二帝及宗室妃嫔北去，立张邦昌为帝。卜世叁六者，宋自太祖至徽钦，凡九世，然则南渡以后又一世矣。",
 "此象主司马光卒，蔡京父子弄权，群小朋兴，贤良受锢，有日月晦盲之象。",
 "此象主贾似道当权，汪立信文天祥辈不能以独力支持宋室。襄樊围急，西子湖边似道犹张灯夜宴，宋室之亡其宜也。",
 "此象主帝迁山，元令张弘范来攻，宋将张世杰兵溃，陆秀夫负帝赴海：宋室以亡。",
 "此象主元太租称帝离河，太祖名铁木真，元代凡十主。斧铁也，柄木也，斧柄十段即隐十主之意。",
 "此象主顺帝惑西僧房中运气之术，溺於娱乐，以致刘福通、徐寿辉、方国珍、明玉珍、张士诚，陈友谅等狼顾鸱张，乘机而起。宦官不花壅不上闻，至徐达，常遇春直入京师，都城夜开，毫无警备。有元一代竟丧於淫僧之手，不亦哀哉。刘福通立韩林儿为帝，故曰木木来。",
 "此象主明太登极。太祖曾为皇觉寺僧，洪武一代海内熙洽，治臻大平。",
 "此象主燕王起兵，李景隆迎燕兵入都，宫中大火，建文祝发出亡。",
 "此象主宣宗时张太后用杨士奇、杨溥、杨荣叁人，能使天下又安，希风叁代，此一治也。时人稍士奇为西杨，溥为南杨，荣为东杨。",
 "此象主张太后崩权归王振，致有乜先之患。其后上皇复辟，石亨自诩首功，率以恣横伏诛，此一乱也。",
 "此象主天启七年间，妖气漫天，元气受伤。一男一女指魏阉和客氏而言。魏杀客氏，客氏熹宗乳母，称奉圣夫人。",
 "此象主李闯、张献忠扰乱中原，崇祯投环梅山，福王偏安不久明祀遂亡。颂末句似指胡后，大有深意。",
 "此象乃满清入关之征。反客为主殆亦气数使然，非人力所能挽回欤。辽金而后胡人两主中原，璜璜汉族对之得毋有愧。",
 "证已往之事易，推未来之事难，然既证已往，似不得不推及将来。吾但愿自此以后，吾所谓平治者皆幸而中，吾所谓不平治者幸而不中，而吾可告无罪矣。此象疑遭水灾或兵戎和天灾共见，此一乱也。",
 "此象疑有出狩事，亦乱兆也。",
 "此象疑一女子能定中原，建都长安。",
 "此象虽有元首出现，而一时未易平治，亦一乱也。",
 "此象兵祸起于门外有延及门内之兆。",
 "此象疑一外夷扰乱中原，必至酉年始得平也。",
 "此象有一李姓，能服东夷，而不能图长治久安之策，卒至旋治旋乱，有兽活禽死之意也。",
 "此象一武士握兵权，致肇地覆天翻之祸，或一白姓者平之。",
 "此象疑一女子当国，服色尚白，大权独揽，几危社稷，发现或在卯年，此始乱之兆也。",
 "此象疑前象女子乱国未终，君臣出狩，有一杰出之人为之底定，然必在三十年后。",
 "此象乃圣人复生，四夷来朝之兆，一大治也。",
 "此象于太平之世复见兵戎，当在海洋之上，自此之后，更臻盛世矣。",
 "此象疑君王昏，一勇士仗义兴兵为民请命，故曰万人不死一人难逃。",
 "此象有贤君下士，豪杰来归之兆，盖辅助得人，而帝不居德，王不居功，蒸蒸然有无为而治之盛。此一治也。",
 "此象疑一朱姓和一苗姓争朝纲，而朱姓有以德服人之化，龙蛇相斗，想在辰巳之年，其建都或在南方。",
 "久分必合，久合必分，理数然也，然有文明之象，当不如割据者之纷扰也。",
 "此象遇寅年遭大乱，君昏臣暴，下民无生息之日，又一乱也。",
 "此象乃明君得贤后之助，化行国内，重见升平，又一治也。卜年一六，或在位七十年。",
 "此象主东北被夷人所扰，有迁都南方之兆。角亢南极也。其后有明君出，驱逐外人，再度升平。",
 "此象有一秦姓名孝者，登极关中，控制南北，或以秦为国号，此一治也。",
 "此象有实去名存之兆，或为周末时，号令不行，尚颁止朔：亦久合必分之征也。",
 "此象有一石姓或刘姓一统中原，有一姓汝者谋篡夺之，幸有大臣尽忠王室，戒谨惕励，一切外侮不灭自灭，虽乱而亦治也。",
 "此象军用火，即乱不在兵之意。颂云，海疆万里，则战争之烈，不仅在于中华也。",
 "此象言吴越之间有一童子，能出奇制胜，将燎原之火扑灭净尽，而厄运自此终矣，又一治也。",
 "此象有四夷来王，海不扬波之兆。惜乎西北一隅尚未平靖，犹有遗憾，又一治也。",
 "此乃太同之象，人生其际，饮和食德，当不知若何愉快也。惜乎其数已终，其或反本归原，还于混噩欤。",
 "一人在前，一人在后，有往无来，无独有偶，以此殿图，其寓意至深远焉。无象之象胜于有象。我以不解解之，着者有知当亦许可。"
]
